Bug Report


Поради до написання баг репортів та структура баг репорту
Рапортування багів - це не про ідеальну англійську. Не треба виписувати трактати, які будуть займати багато вашого часу та часу розробника. Користуйтеся цим документом для того, щоб покращувати англійську в своїх баг репортах.

Перш ніж тестувальник починає писати bug report, він повинен відповісти на такі запитання:

What happened? – що сталося з додатком?
Where it happened? – де саме в додатку ми знайшли помилку? На якій саме веб-сторінці та/або сервері (середовищі)?
When it happened? – за яких саме обставин? На що ми натиснули або що ми зробили для того, аби відтворити помилку?
Баг репорт може мати вигляд повідомлення про проблему або інструкції для виправлення.

Баг-проблема - На сторінці логіну не працює кнопка "Подивитися пароль". В баг репорті, написаному в такому стилі, ми повідомляємо про проблему, але не про те, як вона може бути вирішена. Все, що ми знаємо - так, як є не має бути.
Баг-інструкція - У формі реєстрації замість радіокнопок для вибору статі стоять чекбокси. В баг репорті, написаному в такому стилі, ми не тільки повідомляємо про проблему, але і про те, як має бути.
Наприклад, ми точно знаємо, що у вимогах написано, що для того, щоб купити товар, користувач має бути обовʼязково авторизованим, але тестуючи ми виявляємо, що це не так.
Зверніть увагу, що тицяти девелопера у вимоги одразу, як знайшли баг - ідея не з найкращих.
Якщо ми не знаємо, як має бути - рапортуємо про проблему, а не даємо інструкцій.
Два баги - два баг репорти. Поєднувати два баги в один баг репорт - погана ідея, особливо для новачка.
Виправлення кожного багу може займати різну кількість часу, також за кожен баг можуть відповідати різні люди.

Поля, які обовʼязково повинні бути в bug report:

Заголовок (Title/Summary)
Середовище (Environment)
Кроки відтворення (Steps to reproduce)
Очікуваний результат (Expected result)
Фактичний результат (Actual result)
Візуальний доказ (Attachments): скріншоти, відео, текст
Серйозність/Пріоритет (Severity/Priority)
Заголовок
Заголовок має служити стислим описом того, яка саме помилка виникла, де та за яких умов.
Це основне поле, яке має бути достатньо детальним, щоб лише за одним цим полем було зрозуміло, в чому полягає баг (бажано).
В кожній компанії різні стандарти до написання самері, але в цілому ваш самері має описувати де стався баг, за яких обставин та в чому він полягає. Тобто, по суті відповідати на зпитання WWW. Наприклад:

User is not able to set an avatar in personal account, broken image is shown або [Personal account]: User is not able to set an avatar, broken image is shown;
The "Sign in" link is not center-aligned on the "Create account" screen або [Create account]: "Sign in" link is not center-aligned on the screen
Mismatch between maximum amount of symbols for the password on the Registration and Sign In forms
[Checkout/Confirm order page]: "Approve" button is not visible on the 13' and smaller screens або "Approve" button on the Confirmation order page is not visible for the 13' and smaller screens
Речі, які НЕ варто записувати в самері:

зайві деталі, які не стосуються багу: ЗАВЖДИ задавайте собі питання - чи цей аспект важливий для відтворення? Якщо ні - про це не треба вказувати в самері. Наприклад, якщо через баг користувач ВЗАГАЛІ не може робити замовлення на сайті, а ви знайшли цей баг коли намагалися купити кросівки - деталі про кросівки вказувати не треба. Якщо ж баг полягає в тому, що користувач не може замовляти товари лише з категорії "Овочі" - цю деталь варто вказати.
nothing happens - це зло, з яким ви маєте боротися. Якщо ви клікаєте на кнопку "Create article" і стаття не створюється, це не nothing happens, це Article was not created after click on "Create article" on the New Article screen. Те саме стосується does not work - якщо у вас виходить описати, що саме не працює, то зробіть це.
Ми рекомендуємо вам переглянути назву ще раз після заповнення звіту, щоб переконатися, що він стислий і описує проблему.

Attachments
Вам потрібно додати знімки екрана, відео або логи, які відображають помилку. В bug report зазвичай обов’язкові відео та скріншоти (тип файлу, який ви прикріплюєте, залежить від характеру помилки, яку ви описуєте).
Наприклад, якщо проблема вимагає певних кроків, аби її відтворити, вам потрібно прикріпити відео. Якщо помилка описує незначні проблеми користувацького інтерфейсу і особливих умов для її відтворення не потрібно, то достатньо буде прикріпити скріншот.
Також важливо пам’ятати про логи. Але про логи поговоримо пізніше.

Функціональні баги
Функціональні баги пов’язані з функціональністю (неочікувано?) програми.
Наприклад: після натискання на кнопку форма не надсилається, пошук не реагує на введення користувача, програма крешиться.
Щоразу, коли ви виконуєте дію, а тестуємий додаток не відповідає очікування - це може бути функціональним багом.

Як визначити, чи є поведінка програми є функціональним багом:

спробуйте з’ясувати, чи фіча це чи баг. Перевірте ситуацію окремо та в поєднанні з іншими діями, щоб виявити потенційні відмінності;
подумайте про те, що має робити ваш продукт і якою логікою керувалися при розробці;
знайдіть докази того, що поточна поведінка продукту - баг, перш ніж його рапортувати;
структуровано опишіть поведінку продукту та задайте питання розробнику, який робить цю фічу. Найкраще буде виписати декілька питань та задати їх одразу.
Наприклад:

функція веб-магазину працює інакше, ніж в інших веб-магазинах, які ви знаєте. Це не означає, що функціональність не працює. Клієнт може реалізувати свій продукт так, як захоче.
ви стверджуєте, що поле форми не валідується, і це баг. Але чи є ознаки того, що розробник мав намір додати валідацію? Надайте докази, показавши, що поле валідується в деяких випадках, але в інших - ні.
Не функціональні баги
До не функціональних багів можна віднести:

баги GUI: елементи інтерфейсу перекривають один одного або виходять за рамки екрану;
проблеми з продуктивністю: сторінка неочікувано довго завантажується, або операція обробляється значно довше, чим зазвичай;
помилки контенту: граматичні помилки на сторінках сайту, невідповідні фотографії до товарів;
проблеми з UX: складний для розуміння інтерфейс, який вимагає неочікуваних дій для того, щоб виконати задачу. Важливо не заграватися і не рапортувати на право і на ліво про все, що вам не подобається в інтерфейсі. Проговоріть свої питання спочатку з менеджером або дизайнером і тільки після цього створюйте задачу.