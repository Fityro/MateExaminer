Декомпозиція

Головна мета декомпозиції - розбити сайт на логічні блоки, які буде зручно покривати тестами.
Наприклад, якщо ваш продукт виглядає як одна статична сторінка на якій є дві колонки з короткими публікаціями (припустимо, це "Найцікавіше" та "Нове") - його декомпозиція буде виглядати як дві папки з відповідними назвами. В кожній папці ви будете зберігати відповідні до розділу тести.
Тепер уявіть, що до вашого продукту було додано більше функціоналу: зʼявилася сторінка для реєстрації та логіну, до публікацій було додано можливість ставити лайки чи дизлайки.
Тепер ваша декомпозиція буде трохи складнішою - зʼявляться нові папки та підпапки, в яких будуть тести на відповідний функціонал.

Основні рекомендації при створенні декомпозиції:

Не використовуйте чутливі до змін дані в якості назви блоків (назви товарів, курсів, статей і т.д.);
Нова сторінка - новий рівень (папка) декомпозиції;
Уникайте непотрібних деталей;
Робіть тести та декомпозицію такими, щоб їх можна було повторно використовувати.


