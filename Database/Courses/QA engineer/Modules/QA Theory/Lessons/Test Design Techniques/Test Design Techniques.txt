Техніки тест дизайну

Тест дизайн - це етап процесу тестування, на якому проєктуються та створюються тест кейси, відповідно до визначених раніше критеріїв якості та цілей тестування.
Техніки тест дизайну - техніки, які допомагають створювати більш якісні тест кейси таким чином, щоб зменшити кількість тестів, але при цьому максимально покрити тестами весь функціонал. Техніки тест дизайну допомагають знайти додаткові тестові сценарії та оптимізувати час, витрачений на тестування.

Тестування еквівалентних класів (Equivalence class testing)
Техніка еквівалентних класів – це техніка чорного ящика, яку можна застосувати до всіх рівнів тестування.
Полягає у групуванні тестових даних у логічні групи або класи еквівалентності з урахуванням того, що будь-які елементи даних, що лежать у класах, матимуть однаковий вплив на додаток.
Тобто, клас еквівалентності - це група значень на вході тестової системи, що призводять до ідентичного результату на виході із системи. В один еквівалентний клас об'єднуються ті значення на вході, які призводять до одного і того значення на виході.

Головне в цій техніці - правильно визначити класи та провести мінімум по одному тесту для кожного класу.
Розбиваючи дані на класи еквівалентності ми очікуємо що:

якщо один тест виявить помилку, інші, ймовірно, теж;
якщо один тест не виявить помилку, інші, ймовірно, теж не виявлять.
Давайте розглянемо приклад:

Система оцінювання розраховує відсоткову ставку за кредитом для клієнта зважаючи на його вік, який вноситься в форму:

- Від 18 до 25 років - 18%
- Від 25 до 45 років - 16%
- Старше 45 років - 20%

Ми визначаємо 2 основних класи - це позитивний і негативний сценарії.

Позитивними сценаріями будуть всі значення, які призводять до результату; негативними будуть значення, результати яких не описані як очікуваний результат.

Далі ми розділяємо клас позитивних сценаріїв на 3 класи вхідних значень: 18-24, 25-44 та 45+.

У класі негативних сценаріїв ми формуємо значення, зважаючи на необхідність перевірки збоїв програми, тому маємо: 0, 1-17, від’ємні значення, введення символів тощо.

Результатом цього розділення буде значення або діапазон значень, у якому нам потрібно виконати лише одну перевірку з будь-яким значенням з діапазону даних. Можуть бути такі ситуації, коли є одне значення в діапазоні. Це теж окремий клас еквівалентності і також вимагає перевірки.

Отже, тепер ми маємо:

Позитивні перевірки:
Вхідні значення: 19, 30, 48 (значення можуть бути будь-якими з цього класу діапазону)

Негативні перевірки: 
0, 3, -1, A, тощо.

Тестування граничних значень (Boundary value testing)
Тестування граничних значень зосереджується на межах, тому що саме там можна знайти найбільше дефектів.

Для того, аби застосувати цю техніку, створіть тестові приклади для кожного граничного значення, вибравши одну точку на границі, одну точку трохи під границею, та одну точку трохи над границею.

Повернемося до нашого прикладу.

- від 18 до 25 років - 18%
- від 25 до 45 років - 16%
- старше 45 років - 20%

Яка тут буде границя?

Багаторічні дослідження в області тестування показали, що більшість дефектів виявляються тестувальниками саме на стику значень, які змінюють умови програми.

Тому, окрім самого граничного значення, ми використовуємо для тестування два додаткові значення — значення до границі та значення після границі.

Отже, тепер ми маємо:

Межі наших класів:
- 17, 18, 19;
- 24, 25, 26;
- 44, 45, 46.

На практиці ми поєднуємо методи Класу еквівалентності та Граничного значення, щоб зменшити кількість тестових випадків:

Перший негативний клас: 0, 3, 17
Другий позитивний клас: 18, 21, 25
Третій позитивний клас: 26, 30, 45
Четвертий позитивний клас: 46, 70

Тобто для найоптимальнішого набору тестів ми беремо одне значення на кожній границі та одне - в середині класу.

Чи можемо ми використовувати техніку еквівалентних класів без техніки граничних значень?
Так, можемо. Наприклад, коли у нас в принципі немає ніяких граничних значень.

Поле "Імʼя" приймає тільки кирилицю.
Класи еквівалентності: 
- кирилиця (приймає)
- латиниця (не приймає)
- спеціальні символи (не приймає)
- цифри (не приймає)
- недруковані символи (не приймає)

Або:

Знижка розповсюджується тільки на телефони компанії Apple випущені після 2020 року.
Класи еквівалентності: 
- телефони Apple після 2020 року (знижка є)
- телефони Apple до 2020 року (знижки немає)
- не телефони Apple (знижки немає)
- не телефони (знижки немає)

Таблиця прийняття рішень (Decision table testing)
Тестування за допомогою таблиці рішень можна використовувати, коли система повинна реалізувати складні бізнес-правила, та коли ці правила можуть бути представлені у вигляді комбінації умов.

Давайте розглянемо приклад:

У нас є простий екран для логіну: поле email, поле password та кнопка Log in. Створімо таблицю рішень.

Умова проста: якщо користувач введе коректне ім’я користувача та пароль – його перенаправить на домашню сторінку. Якщо будь-яке значення із введених даних некоректне – з’явиться повідомлення про помилку.

Умова	Правило 1	Правило 2	Правило 3	Правило 4
Ім'я користувача (T/F)	F	T	F	T
Пароль (T/F)	F	F	T	T
Вихід (E/H)	E	E	E	H
Умовні позначення:

T – Коректне ім’я користувача/пароль
F – Некоректне ім’я користувача/пароль
E – Відобразиться повідомлення про помилку
H – Відобразиться головний екран

Інтерпретація:

Випадок 1 – ім’я користувача та пароль були некоректними. Користувачеві відображено повідомлення про помилку.
Випадок 2 – ім’я користувача було коректним, але пароль некоректний. Користувачеві відображено повідомлення про помилку.
Випадок 3 – ім’я користувача було некоректним, але пароль був коректним. Користувачеві відображено повідомлення про помилку.
Випадок 4 – ім’я користувача та пароль були коректними, і користувач перейшов на домашню сторінку.
Перетворюючи це в тест кейси, ми можемо створити 2 сценарії:

Введіть правильне ім'я користувача та правильний пароль і натисніть на логін, і очікуваним результатом буде перехід користувача на домашню сторінку.
І один із наведених нижче сценаріїв:

Введіть неправильне ім'я користувача та неправильний пароль та натисніть на логін, і очікуваним результатом буде те, що користувач повинен отримати повідомлення про помилку.
Введіть правильне ім'я користувача та неправильний пароль та натисніть на логін, і очікуваним результатом буде те, що користувач повинен отримати повідомлення про помилку.
Введіть неправильне ім'я користувача та правильний пароль та натисніть на логін, і очікуваним результатом буде те, що користувач повинен отримати повідомлення про помилку.
Оскільки вони, по суті, перевіряють те саме правило.

Цю техніку не бажано використовувати, якщо в правилах може бути більше значень, ніж T та F.

Діаграма переходу станів (State transition diagram)
State Transition Diagram (STD) – техніка тест дизайну для візуалізації процесу, який треба протестувати. Дозволяє наглядно побачити, як об'єкт переходить із одного стану в інший. Головне в техніці - правильно визначити обʼєкт, який ви будете описувати, його стани та дії, які призводять до цих станів.

В техніці ми графічно відображаємо стани обʼєкта (зазвичай у вигляді кола), та стрілочками дії, які міняють стан обʼєкту з одного до іншого. Такі дії може виконувати як людина, так і система самоістійно (наприклад, обʼєкт автоматично перейшов зі стану "Заархівований" до "Видалений" після 30 днів). По суті в кінці наші стрілочки будуть нашими тестами.

Техніка попарного тестування (Pairwise technique)
Попарне тестування – це ефективна техніка створення тест кейсів, яка базується на спостереженні, що більшість дефектів викликані взаємодією щонайбільше двох факторів.

Набори тестів, створені парами, охоплюють усі комбінації мінімум двох параметрів, тому є дуже ефективними у виявленні дефектів.

Цілі: при створенні та виконанні від 1 до 20 відсотків тестів, ви зможете знайти від 70 до 85 відсотків загальної кількості дефектів.

Створювати тестові пари руками - довго та не ефективно, тому ми використовуємо інструменти, які можна знайти в переліку посилань.

Risk Testing
Аналіз ризиків зосереджується на виявленні та тестуванні найбільш критичних і високоризикових областей програми або системи. Цей підхід спрямований на виявлення потенційних проблем і вразливостей, які можуть мати значний вплив на функціональність, безпеку або надійність системи.

Аналіз ризиків включає кілька етапів, включаючи визначення зон високого ризику в системі, визначення сценаріїв тестування та тестових випадків, які націлені на ці області, визначення пріоритетів тестів на основі їх потенційного впливу та ймовірності виникнення, а також виконання тестів для перевірки поведінки системи під час різні сценарії ризику.

Requirements Traceability Matrix
Матриця покриття вимог (RTM) — це документ, який використовується під час розробки тестів, щоб переконатися, що всі системні вимоги покриті тестами.

RTM, як правило, створюється на початку процесу тестування та служить для тестувальників еталоном протягом усього циклу тестування. В цій таблиці зіставляють вимоги з відповідними тест кейсами, гарантуючи, що кожна вимога перевіряється та виконується вчасно. RTM також допомагає забезпечити взаємозв’язок «один-до-одного» між вимогами та тест кейсами, дозволяючи відстежувати хід тестування.

Permission Testing
Permission Testing зосереджено на перевірці того, чи має користувач або система належний доступ і дозволи для виконання певних дій або доступу до певних ресурсів. Це частина тестування безпеки, яка допомагає переконатися, що система безпечна та захищена від несанкціонованого доступу або дій.

Під час перевірки дозволів тестувальники перевіряють, чи правильно система надає дозволи визначені у вимогах.

Наприклад:

користувачі можуть отримати доступ лише до інформації свого облікового запису;
користувачі можуть виконувати лише уповноважені дії, такі як переказ коштів або перегляд історії транзакцій;
користувачі не можуть виконувати дії, на які вони не мають права, наприклад, змінювати інформацію облікового запису іншого користувача;
різні типи користувачів, наприклад клієнти та адміни, мають різні рівні доступу та дозволи.