SDLC: Waterfall, Agile (Scrum, Kanban), Валідація та верифікація

Software Development Life Cycle - це концептуальна модель в проджект менеджменті, яка описує стадії розробки продукту від початку до кінця.

Waterfall
Waterfall — методологія управління проєктами, яка має на увазі послідовний перехід з одного етапу на інший без пропусків і повернень на попередні стадії.
В цій моделі процес роботи розбитий на стадії, які йдуть в суворій послідовності. Перехід до наступної стадії можливий тільки після закінчення попередньої.



Класичні етапи розробки:

Збір вимог;
Дизайн архітектури;
Розробка;
Тестування;
Підтримка.
Плюсами цього підходу можна назвати:

зручну звітність та відстеження процессу (оскільки все задокументовано);
стабільність поставлених задач (ми послідовно робимо до кінця те, що запланували);
зрозумілість процесу;
можливість оцінки термінів та вартості проєкту.
Мінуси вотерфолу - його ж плюси для деяких проєктів:

складність підтримки тонни документації;
відсутність гнучкості та, відповідно, дуже велика ціна помилки (оскільки про помилку ми дізнаємося лише на етапі тестування);
іллюзія можливості оцінки термінів та вартості проєкту.
В наші дні Вотерфол в класичному його вигляді зазвичай не використовується.

V-Model
V-Model — варіація каскадної моделі, в якій завдання розробки йдуть зверху вниз по лівій стороні букви V, а завдання тестування — вгору по правій стороні букви V. Усередині V проводяться горизонтальні лінії, що показують, як результати кожної з фаз розробки впливають на розвиток системи тестування на кожній із фаз тестування.

Модель базується на тому, що приймально-здавальні випробування ґрунтуються, насамперед, на вимогах, системне тестування — на вимогах та архітектурі, комплексне тестування — на вимогах, архітектурі та інтерфейсах, а компонентне тестування — на вимогах, архітектурі, інтерфейсах та алгоритмах.

V-модель використовується для управління процесом розробки програмного забезпечення для німецької федеральної адміністрації. Зараз вона є стандартом для німецьких урядових і оборонних проєктів, а також для виробників ПЗ в Німеччині. V-Model являє собою скоріше набір стандартів у галузі проєктів, що стосуються розробки нових продуктів.



Переваги V-моделі:

як і вотерфол - послідовна та високодисциплінована модель зі зрозумілими стадіями;
кожен етап має конкретні результати та процес перевірки.
Недоліки:

як і вотерфол - недостатньо гнучка (неочікувано, правда?);
коли програма знаходиться на стадії тестування, важко повернутися назад і змінити функціональність.
Не підходить для проектів, де вимоги мають помірний або високий ризик зміни.

Agile
Аджайл - це набір практик, призначених для підвищення ефективності всіх членів команди. Аджайл практики базуються на гнучкості в усіх процесах та ітеративно-інкрементальній розробці.

Протягом 90-х років активно розвивалися полегшені методи розробки як реакція на "важкий" класичний Водоспад, який вимагав чіткої спланованості та багато мікроконтролю.

У 2001 році сімнадцять розробників програмного забезпечення зустрілися на курорті в Сноуберд, штат Юта, щоб обговорити полегшені методи розробки. Разом вони опублікували Маніфест для гнучкої розробки програмного забезпечення. Цінності, на яких базуються всі Аджайл практики (їх знати треба):

Люди та співпраця між ними важливіші за процеси та інструменти;
Працюючий продукт важливіший за вичерпну документацію;
Співпраця із замовником важливіша за обговорення умов контракту;
Готовність до змін важливіша за дотримання плану.
Маніфест Agile розробки програмного забезпечення базується на дванадцяти принципах (варто ознайомитися, але не вчити):

Задоволення клієнтів завдяки ранньому і постійному постачанню цінного програмного забезпечення.
Схвалюється зміна вимог, навіть на пізній стадії розробки.
Часте постачання робочого програмного забезпечення (протягом тижнів, а не місяців).
Тісна щоденна співпраця між бізнесменами та розробниками.
Створення проектів навколо мотивованих людей, яким можна довіряти.
Розмова віч-на-віч є найкращою формою спілкування (co-location).
Працююче програмне забезпечення є основним показником прогресу.
Сталий розвиток, здатний підтримувати постійний темп.
Постійна увага до технічної досконалості та гарного дизайну.
Простота — мистецтво максимізації обсягу невиконаної роботи — є важливою.
Найкращі архітектури, вимоги та проектні рішення народжуються в самоорганізованих команд.
Команда регулярно розмірковує над тим, як стати ефективнішими, і відповідно вдосконалюється.
По суті - Аджайл це і є ці 4 цінності. Аджайл - це образ мислення. Аджайл - це філософія. Аджайл - це гігабайти свіжої інформації основа для побудови сучаних робочих процесів.

Як підсумок: Аджайл не можна назвати окремою методологією, це набір практик, принципів, ідей та інструментів для гнучного керування проєктом. Керуючись цими принципами та практиками створюються фреймворки, за якими розробляють продукти (не обовʼязково це може бути повʼязано з ІТ).

Як і все в цьому світі (окрім України) - Аджайл не ідеальний і не універсальний. За що критикують Аджайл:

при Аджайл-підході часто нехтують створенням довгострокової «дорожньої карти» розвитку продукту, так само як і управлінням вимогами. Простіше кажучи - не маючи далекоглядних планів та структурованої документації, можна загрузнути в рефакторінгу та переробці вже готової роботи під плани, які постійно змінюються;
існує думка, що працюючи за Аджайлом, члени команди прагнуть вирішити завдання найшвидшим та найпростішим способом, не думаючи про довгостроковий вплив таких "костилів" на якість продукту;
іноді на те, щоб відійти від традиційного менеджменту та перевчитися працювати відповідно до принципів Аджайлу, необхідно витратити багато часу та грошей.
Аджайл не дуже добре підходить компаніям, які працюють над критично важливими продуктами (медицинські прилади, військові та космічні розробки, тощо).

А тепер уявіть, що вам прийшла в голову геніальна ідея - відкрити ще один бізнес з доставки їжі.
Ви наймаєте команду розробки (девелопери, тестувальники, архітектори, дизайнери, бізнес аналітики, та інші), формуєте список вимог до майбутнього додатку та заключаєте контракт на рік, в кінці якого має бути готовий мобільний додаток та вебсайт.
Протягом всього року команда сумлінно виконувала замовлення - крок за кроком створювала вимоги, дизайнила архітектуру, девелопила та тестувала.
Через рік ви отримали готовий продукт, але за цей час на ринок вийшло ще 3 конкуренти, кожен з яких має унікальні фічі, яких немає у вас. Та і той додаток, що ви отримали - не зовсім те, що вам би хотілося.
Таким може бути результат, якщо би ви працювали за вотерфолом.

А що, якщо ми будемо робити те саме, тільки по Аджайлу?
Уявіть, що за вашим контрактом перша MVP (Minimal Viable Product - мінімально життєздатний продукт) має бути готовий через місяць.
Кожен місяць ви маєте мітінги з командою, на яких оцінюєте їх роботу та вносите правки, коли бачите зміни на ринку. Припустимо, в один момент ви вирішили кардинально поміняти концепцію - тепер це в першу чергу таксі, а тільки потім - доставка їжі.
Аджайл практики кажуть нам, що співпраця важливіше за умови контракту, і ваша команда без ентузіазму (можливо), але йде на такий крок та починає розробку додаткового функціоналу.

Scrum
Скрам - це фреймворк, побудований на базі цінностей та принципів Аджайлу.
Фреймворк - це набір інструментів, з якими ми можемо працювати відповідно до принципів Аджайлу. Тобто це набір деяких інструментів (ролі, артефакти, мітінги), які ми беремо для того, щоб будувати процес, який відповідає Аджайлу.

З чого складається Скрам фреймворк? Розглянемо тезисно.

Скрам - це ітеративно-інкрементальна розробка.
Ітераційно означає, що процес розробки відбувається певними періодами. В Скрамі такі періоди називаються Спрінтами. Кожен спрінт від 1 до 4 тижнів (але зазвичай це 2 тижні).
Інкрементально - означає, що після кожної ітерації ми збільшуємо версію продукту додаючи якийсь новий функціонал.

В Скрамі є ролі:

Scrum master: простіше кажучи - менеджер. Один з членів команди, який не є босом, але відповідає за те, щоб всі дотримувалися скрам-практик та не блочилися у виконанні задач. Може бути як технічна, так і не технічна людина.
Product owner: замовник або, частіше, людина від замовника. Ця людина контролює виконання задач в інтересах замвоника, передає та формує вимоги, заповнює беклог новими задачами.
Scrum team: власне вся команда, яка працює над розробкою своєї частини функціоналу. Складається з розробників, дизайнерів, тестувальників. Зазвичай в команді не більше 8-10 людей.
В Скрамі є список задач, який називається беклог.

Product backlog: загальний список задач, який може мінятися та редагуватися в будь-який момент.
Sprint backlog: список задач на поточний спрінт. Спрінт беклог на поточний спрінт не можна редагувати.
В Скрамі є мітінги:

Sprint Planning meeting: мітінг на початку спрінта, на якому присутні всі члени команди. На цьому мітингу вирішується, хто і що буде робити протягом наступного спрінта.
Sprint Daily meeting: щоденні мітинги, на яких вирішуються питання: що я зробив за вчора? що планую робити сьогодні? які у мене були блокери?
Sprint Review meeting: демонстрація роботи в кінці спрінта. На цьому мітингу має бути продемонстрована виконана на всі 100 робота. Якщо робота не виконана до кінця - ховайтеся в жито це означає, що були допущені помилки в розробці та плануванні.
Retrospective: менш формальний мітинг в кінці спрінта (може бути не кожен спрінт). На цьому мітингу вирішуються такі питання: що було добре? що було погано? що ми можемо покращити?
Refinement meeting (Grooming): мітинг, на якому команда проводить рефакторинг продукт беклогу: задачам виставляються пріоритети, видаляють старі задачі, проговорюють та конкретизують вимоги до задач, які погано описані та визначається Definition of Done (розуміння того, до чого ми рухаємося в цій задачі і що для нас є "виконано" в цій задачі).
В Скрамі є методи оцінювання задач. Завдання прийнято оцінювати в Story points або у людино/годинах. Без оцінки часу у нас не вийде сформувати спринт: нам потрібно знати, чи встигнемо ми зробити завдання за умовні 2 тижні.
Через 2 тижні ми отримуємо цінну статистику — скільки годин чи Story points команда змогла зробити за спринт.
Velocity – це продуктивність команди за один спринт. Цей параметр дозволяє Scrum майстру передбачити, де команда буде за 2 тижні.

Kanban
Канбан - ще один фреймворк для управління розробкою програмного забезпечення з наголосом з доставкою якраз вчасно, та униканні перевантаження членів команди.

Якщо дуже коротко говорити про Канбан:

Головний атрибут, з яким асоціюється канбан - це дошка з колонками та тікетами (задачами) в колонках.
Може бути будь-яка кількість колонок, назви колонок також залежать від команди (нехай це будуть стандартні To Do, In Progress, Testing, Done).

В кожній колонці може бути обмежена кількість тікетів (WIP limits). Це дозволяє команді не прокрастинувати над одними й тими самими задачами вічно, оскільки якщо в статусі In Progress вже максимальна кількість задач - ми маємо їх скоріше закрити, перш ніж брати нові задачі в роботу.

Немає спрінтів, як в Scrum. Якщо в скрам ми маємо виконати якийсь скоуп задач до певного дня, після чого відбувається реліз, то в канбані наша задача проходить від статуса до статуса і після цього йде до кінцевих користувачів, незалежно від дати чи інших задач (зазвичай, хоча дедлайни та повʼязані задачі також можуть бути).

В команді має бути менеджер, який слідкує за кількістю тікетів в колонках.

Головний показник ефективності в Kanban – це середній час проходження тікета на дошці. Тікет пройшов швидко – команда працювала продуктивно та злагоджено. Виконання тікета затяглося - треба думати, на якому етапі і чому виникли затримки і чию роботу треба оптимізувати.

В Kanban команда сама вирішує, як оцінювати задачі і чи треба їх оцінювати.
В цьому фреймворку рахується лише середній час на завдання - Cycle Time (скільки часу пройшло від моменту, коли завдання почали виконувати до моменту, коли воно потрапило в Done).

В Scrum наша мета – закінчити спринт, у Kanban – закінчити завдання.

В "чистому" вигляді ні Скрам, ні Канбан зазвичай не використовують (памʼятаємо, що наші фреймворки - це лише набір практик, обʼєднаних для виконання поставлених задач). Кожен процес в кожній компанії будується виходячи з ресурсів та проблем, з якими стикається команда. Власне, в цьому і полягає весь Аджайл.

Валідація та верифікація (Validation & Verification)
Верифікація відповідає на питання Чи правильно ми створюємо продукт?
Перевірка того, що додаток створюється відповідно до вимог.
Верифікація допомогає визначити, чи є програмне забезпечення достатньо високої якості, але вона не гарантує, що система корисна.
Верифікація перевіряє те, що система добре спроектована і безпомилкова.
Валідація відповідає на питання Чи правильний ми створюємо продукт?
Перевірка того, що вимоги відповдають вимогам ринку і клієнта.
Верифікація завжди відбувається перед валідацією.

Вартість виправлення помилки
Як дорого коштує виправити баг?



Уявіть, що вам виділили бюджет на будівництво метро.
Якщо ви помітили помилку на етапі написання вимог, то виправити її - може бути справою однієї хвилини, оскільки виправити текст чи креслення займатиме час тільки тої людини, яка писала ці вимоги.

Коли баг в документації переходить до стадії дизайну - його вартість росте, оскільки це вже робота більшої кількості людей і, відповідно, на його фікс піде більше часу. Уявіть, що архітектори вже намалювали всі необхідні креслення тунелів, вагонів, вентиляції, тощо.
Але це все ще реально виправити, хоча і дорожче - виправити технічну документацію, архітекторам поміняти креслення.

Якщо ми знаходимо баг на етапі девелопменту чи тестування - ціна зростає ще більше.
Окрім змін в документації та архітектурі, нам ще треба вносити зміни в код. Але це все ще реально.
Так само, як реально зупинити будівництво метро, яким не будуть користуватися, або з яким будуть постійні проблеми.

Після того, як продукт вийшов в реліз, отримав декілька оновлень та змін - ми отримуємо фікс деяких багів стає неможливим або неймовірно дорогим та вимагає переписування коду, на якому тримається вся логіка додатку.