Bug Report in details

Поради до написання баг репортів та структура баг репорту
Поля, які обовʼязково повинні бути в bug report:

Заголовок (Title/Summary)
Середовище (Environment)
Кроки відтворення (Steps to reproduce)
Очікуваний результат (Expected result)
Фактичний результат (Actual result)
Візуальний доказ (Attachments): скріншоти, відео, текст
Серйозність/Пріоритет (Severity/Priority)
Середовище
Середовище - це сукупність операційної системи, версії програми, типу серверу, заліза та інших умов, які можуть вплинути на відтворення багу.

Пристрій: це компʼютер чи телефон? Яка модель?
Операційна система: яка операційна система на вашому пристрої? Яка версія операційної системи?
Використаний обліковий запис: це має значення в тому випадку, якщо у вашій системі різні користувачі з різними правами та доступами. Наприклад, студент курсу QA має доступ тільки до курсів QA, а модератор в інтернет магазині може міняти опис товарів.
Версія додатка/програми, яка тестувалася: яку версію програми ви тестуєте? Просте написання “остання версія” або “версія App Store” не допоможе, оскільки деякі помилки залежать від версії, і важко дізнатися версію магазину додатків під час пошуку в магазині пізніше.
Кроки відтворення
Кроки відтворення мають бути пронумерованими та починатися з посилання на сайт (бажано).
Кожен крок - з нового рядка.
Кроки мають бути короткими інструкціями, наприклад:

1. Go to the Cart page
2. Click the 'Checkout' button
3. Fill the 'Shipping Details' form

Перед тим, як створювати баг репорт - завжди максимально локалізовуйте баг та перевіряйте, за яких саме умов він відтворюється. Описуйте в кроках відтворення найкоротший шлях відтворення.
Якщо є якісь речі, які мають бути виконаними для відтворення багу, але не стосуються самого багу - виносьте їх в прекондішени. Наприклад, користувач має бути залогованим для відтворення багу, або у користувача має бути підписка на якийсь сервіс.

Очікуваний результат
Що має статися, коли ви виконуєте дії, які призводять до помилки? Відчуйте себе кінцевим користувачем, подумайте про бажаний результат та запропонуйте глибше розуміння кінцевого результату, ніж просто “додаток не повинен виходити з ладу”.

Фактичний результат
Це результат помилки. Чи завершується робота програми? Нічого не відбувається взагалі? Чи відображається помилка?
Вам потрібно максимально локалізувати проблему. Наприклад, формулювання “Кнопка працює не так, як очікувалося” буде не надто корисним для розробників, а “Кнопка закриває програму на різних платформах, різних версіях ОС або різних розмірах екрана” – дає розробникам більше уявлення про проблему. Такий опис також надає їм додаткові відомості, які допоможуть розпочати виправлення помилки.
Зверніть увагу, що Nothing happens - це не тільки поганий самері, але і поганий фактичний результат.

Severity
Severity (Серйозність): Рівень серйозності вказує на вплив помилки на функціональність системи. Зазвичай серйозність виставляє тестувальник.

S1 - Critical: найбільший вплив на систему. До цього відноситься втрата даних, зависання та краш системи.
В окрему категорію виносять баги з северіті Blocker - такі, які повністю блокують доступ до функціоналу, та Show stopper - баги, без фіксу яких неможливий подальший реліз.
S2 - Major (Високий): функціональні баги, які впливають на роботу декількох модулів програми та її перформанс, але у яких є обхідні шляхи.
S3 - Moderate (Середній): баги з користувацьким інтерфейсом, функціональні баги в межах одного модуля.
S4 - Minor (Незначний): все інше (друкарські помилки, відсутні піктограми, проблеми з макетом тощо).
Зазвичай Severity не використовують.

Priority
Priority (Пріоритет): Показник, який впливає на те, як швидко треба фіксити баг. Зазвичай виставляється не тестувальником (продукт чи проджект менеджером або разом з ними).

P1 - High (Високий): задачі та баги з найбільшим пріоритетом, які треба закрити в найпершу чергу. Іноді окремо можуть виділятися баги з пріоритетом Р0 - такі, що вимагають фіксу прямо тут і зараз. Наприклад: користувачі не можуть зареєстуватися, немає доступу до функціоналу покупки на сайті, дуже поганий перфоманс на основних сторінках.
P2 - Medium (Середній): баги, фікс яких має бути в наступному релізі.
P3 - Low (Низький): задачі та баги, які було б непогано закрити, коли буде час (його не буде).
Далеко не завжди зависання та креш системи - це найвищий приорітет. Якщо система крешиться при нетиповому використанні (наприклад, ви ввели 50000 символів в поле пошуку і система зависла) - це низький пріориет і висока серйозність, оскільки це не типове використання (edge case) системи, яке призводить до зависання.
В той самий час друкарська помилка Sing In with Famebook на головній сторінці - це високий пріориет і низька серйозність (друкарська помилка).

Нижче представлена таблиця, яка вказує співвідношення Severity та Priority.
Як ви можете побачити - зависання системи (S1), яке трапляється не у всіх юзерів і не часто - має нижчий пріоритет. Іноді такі баги можуть не фікситися взагалі, оскільки їх складно відтворити.



ІНШІ ПОЛЯ, ЯКІ МОЖУТЬ ЗНАДОБИТИСЯ
Відтворюваність (Reproducibility rate): Скільки разів вам вдалося відтворити помилку, використовуючи кроки відтворення?
Цей показник можна позначати у форматі відсотка (100%, 70%, 50%, 30% тощо) або співвідношення (10/10, 7/10, 8/10), які показують скільки разів із загальної кількості спроб помилку вдалося відтворити.»
Зазвичай відтворюваність становить 100%, якщо баг правильно локалізований. Намагайтеся досягти 100% відтворюваності перед тим, як повідомляти про баг.

Предумова: Передумови описують необхідні дії, які необхідно зробити перед виконанням кроків відтворення. Наприклад, "користувач повинен увійти в систему" або "у кошику повинен бути хоча б один товар".

Версія: завжди перевіряйте, що тестуєте останню версію додатку.
Якщо це мобайл - версію додатку зазвичай легко перевірити.
Якщо тестуєте веб - не забувайте чистити кеш, оскільки після оновлення деякі зміни можуть не підтягнутися і те, що має працювати, не буде працювати на вашій стороні через кеш.

Edge case bug
Едж кейси - це баги, відтворення яких є нетривіальним. Тобто, в цілому функціонал працює, але при найдзвичайно нетиповому використанні (edge case) виникає помилка, наприклад:

багаторазове виконання одних і тих самих дій, наприклад, відкриття і закриття меню;
будь-яка помилка, яка виникає тільки після незвичайного набору дій: перехід по формам, згортання та разгортання програм, ввід нетипових даних.
Життєвий цикл багу
В залежності від баг трекінгової системи та компанії статуси можуть називати по різному.

New: Тестувальник знаходить баг та заводить його в трекінгову систему (Jira, Azure, ClickUp, або інше). Перш ніж завести новий баг, тестуальник має перевірити: цей баг репорт не буде дублікатом? Це точно баг, чи очікуваний результат системи? Перед тим, як завести баг, завжди пробуйте відтворити цей баг в режимі інкогніто та без.
Assigned: Менеджер назначає відповідальну людину, яка буде фіксити цей баг (тестувальник також може це робити, якщо знає відповідальну людину).
Open: Девелопер визнає, що це баг. На цьому етапі може бути так, що баг буде відхилено з декількох причин:
Deferred: це баг, але робота над ним зараз не в пріоритеті;
Rejected - Duplicate: це вже відомий баг, який до цього було заведено;
Rejected - Not a bug: це не баг, а очікуваний результат поведінки системи;
Rejected - Third party bug: це баг, але його фікс не залежить від нас (наприклад, реєстрація не працює через сервіси Google);
Rejected - Can't reproduce: девелопер не може відтворити баг, який ви завели. Що робити в такому випадку?
повторіть ще раз всі кроки, що ви описали в баг репорті: чи вдається вам відтворити баг по вашому баг репорту? Якщо так - додайте додаткові деталі, які ви не вказали до цього (перезапишіть відео, якщо треба);
спробуйте відтворити баг разом з девелопером на його компʼютері (можливо він навіть не намагався його відтворити або упускав якісь деталі?);
якщо вам разом не вдається відтворити баг у девелопера на компʼютері, спробуйте відтворити його ще у когось з команди. Можливо, ви або девелопер забули почистити кеш чи кукіси? Можливо навпаки для відтворення багу щось має бути закешованим?
In progress: Девелопер починає роботу над фіксом багу, який на нього назначили.
Fixed: Девелопер завершив роботу над багом.
Retest: Тестувальник перевіряє, чи пофікшено баг. Якщо так - баг закривається, якщо баг не пофікшено - баг знову переводять в статус Open.
Verified/Closed: Робота над фіксом багу завершена.