STLC, QC & QA, Принципи тестування

STLC
Entry Criteria (Критерії початку): Критерії початку містять умови, які необхідно виконати, перш ніж почати тестування.

Exit Criteria (Критерії виходу): Критерії виходу визначають пункти, які необхідно виконати, перш ніж тестування може бути завершено.

В ідеальноному світі - ви не зможете перейти до наступного етапу, якщо не будуть виконані критерії виходу з попереднього етапу та не будуть готові критерії початку наступного етапу.

На практиці всі аспекти потрібно розуміти та враховувати під час тестування, оскільки вони будуть присутніми в тій чи іншій мірі.

Requirement Analysis (Аналіз вимог)
QA команда може взаємодіяти з різними зацікавленими сторонами (клієнтом, бізнес-аналітиком, технічними керівниками, системними архітекторами тощо) для того, щоб детально зрозуміти вимоги.

Активності на цій стадії:

визначаються типи тестів, які необхідно виконати;
збирається інформація про пріоритети тестування;
починається підготовка Requirement Traceability Matrix (складається каркас, який буде заповнюватися пізніше, коли почнеться тестування);
визначаються деталі тестового середовища, де буде проводитися тестування.
Результати цієї стадії:

Requirements Traceability Matrix.
Test Planning (Планування)
Як правило, на цьому етапі QA-лід проводить оцінку зусиль і витрат на проєкт, а також готує та завершує Тест план (в тому чи іншому вигляді). На цьому етапі також визначається стратегія тестування.

Активності на цій стадії:

підготовлюється стратегія тестування;
вибираються інструменти для тестування;
оцінюються необхідні ресурси для тестування;
плануються ресурси та визначаються ролі та відповідальності.
Результати цієї стадії:

готовий Тест план (зазвичай тест план не пишуть, але може бути якийсь інший документ).
Test Case Development (Розробка тест кейсів)
Цей етап включає в себе створення, перевірку та переробку тест кейсів та тестових сценаріїв.
На цьому етапі визначається, які тестові дані необхідно підготувати перед початком тестування, та створюються самі тест кейси.

Тестові дані (Test Data) - дані, які використовуються під час тестування. Це як валідні, так і не валідні інпути в систему для її перевірки.
Оскільки тестування зазвичай відбувається на окремих серверах, вам потрібно завчасно підготувати тестові дані перед початком тестування.
Наприклад, вам потрібно протестувати систему, в якій є декілька ролей (адмін, менеджер, рекрутер, працівник). Кожна роль має різні рівні доступу: адмін - всі доступи, менеджер - має право додавати працівників та видаляти працівників в межах свого відділу, рекрутер може додавати нових працівників, а працівник не може міняти склад команд, але може користуватися основним функціоналом системи, який також може бути дуже різним в залежності від департаменту, до якого він належить.
Для повноцінного тестування у вас мають бути підготовлені аккаунти адміна, менеджерів, рекрутерів та працівників з різних департаментів, а також контент самої системи не має бути порожнім. Якщо не підготувати ці дані до початку тестування - виконання тест кейсів займе у вас дуже багато часу.

Активності на цій стадії:

створюються тест кейси, визначаються сценарії автоматизації (якщо планується);
переглядаються та оптимізуються тест кейси та автотести (якщо вже якісь були);
створюються тестові дані (якщо тестове середовище доступне).
Результати цієї стадії:

тест кейси/скрипти;
тестові дані.
Test Environment Setup (Налаштування тестового середовища)
Може відбуватися паралельно з попередньою фазою, оскільки, скоріше за все, буде налаштовуватися розробниками.
Задача тестувальника - провести як мінімум смоук тестінг тестового середовища щоб визначити, чи готове воно для тестування.
Зазвичай (але не завжди) тестове середовище - це копія продакшен середовища на окремому сервері.

Активності на цій стадії:

вибирається необхідна архітектура, налаштовується середовище та підготовлюється список вимог до обладнання та програмного забезпечення для тестового середовища;
налаштовується тестове середовище та тестові дані;
виконуються смоук тести на тестовому середовищі.
Результати цієї стадії:

готове середовище з налаштованими тестовими даними.
Test Execution (Виконання тесту)
На цьому етапі QA проводять тестування відповідно до планів, стратегії тестування та по вже готовій тестовій документації (тест кейсам чи чеклістам). Про помилки повідомляють команді розробників для виправлення та повторного тестування.

Активності на цій стадії:

виконуються заплановані тести;
документуються результати тестування та заводяться баг репорти;
в RTM вносяться результати виконання тестів та знайдені баги;
відбувається ретест виправлених багів.
Результати цієї стадії:

завершена RTM зі статусом виконання;
тест кейси доповнені результатами;
заведені баг репорти.
Test Cycle Closure (Закриття тестового циклу)
Команда з тестування зустрічається, обговорює та аналізує артефакти тестування, щоб визначити стратегії, які необхідно реалізувати в майбутньому, взявши уроки з поточного циклу тестування.

Активності на цій стадії:

оцінюються критерії завершення циклу на основі витраченого часу, тестового покриття, вартості, програмного забезпечення, важливих бізнес-цілей та отриманого показника якості;
підготовлюються тестові показники на основі вищевказаних параметрів;
створюється звітність про якість робочого продукту перед замовником;
аналізуюються результати тестів для визначення розподілу багів за типом і серйозністю.
Результати цієї стадії:

Тестові показники.
Отже, тестова документація, над якою ми будемо працювати протягом налаштування процесу тестування, це Test Strategy, Test Cases (організовані в Test Suites), Checklists, Bug Reports та RTM.

QC & QA
У вакансіях та в повсякденному житті ми звикли не відрізняти поняття QA та тестувальника, хоча ці поняття мають дуже різний скоуп забовʼязань. Розберемося.

QA інженер:

працює над створенням такого процесу розробки, який допомогає досягти необхідного рівня якості продукту;
має на меті запобігти появлення дефектів;
покращує якість ще до того, як продукт зʼявився;
превентивно покращує продукт;
створює стратегію тестування для досягнення вимог клієнта;
присутній на всіх етапах життєвого циклу та циклу тестування продукту;
взаємодіє з усіма членами команди розробки (як тестувальниками, так і девелоперами та ін.);
має найбільшу кваліфікацію.
QC спеціаліст:

працює над тим, щоб досягти необхідного рівня якості відповідно до створеного процесу розробки та тестування;
спрямовує зусилля на виявлення та усунення дефектів;
покращує якість вже існуючого продукту;
слідкує за тим, щоб всі члени команди дотримувалися узгодженого процесу тестування;
найбільше взаємодіє саме з командою тестування;
мідл спеціаліст.
Тестувальник:

покращує якість вже існуючого продукту;
створює та виконує тест кейси, заводить баг репорти;
робить, що скажуть;
бере, що дають;
джуніор спеціаліст.
А тепер, для прикладу, уявіть аутсорс компанію, в якій з десяток проєктів для десятка замовників. Як налаштувати процес тестування для десятка дуже різних проєктів, на яких буде не менше 20 тестувальників та десятки розробників різного рівня кваліфікації?

Потрібен спеціаліст, який створить стратегію тестування - документ, в якому буде описано які процеси з тестування відбуваються в компанії, які тестові активності може проводити команда тестування, хто за які активності відповідає, яка послідовність та які критерії початку та закінчення тестування, як та з якою регулярністю має відбуватися код ревʼю та рефакторинг.
Створенням цього документа та налаштуванням процесу буде займатися QA.
Для того, щоб конкретно на кожному проєкті ці стандарти дотримувалися - потрібен QC спеціаліст.
Також потрібна робота тестувальників, які будуть проводити більшість тестових активностей на цих проєктах.

Принципи тестування
1. Тестування вказує на наявність дефектів, а не їх відсутність
Тестування виявляє, що дефекти присутні, але не може запевнити, що дефекти відсутні. Тестування зменшує ймовірну кількість незнайдених дефектів, та якщо дефектів не знайдено, це не гарантує їхньої повної відсутності.
Цей принцип також вказує нам на те, що якщо ми провели тестування та не знайшли багів - це не показник того, що ми дарма витратили час, як не показник того, щоб багів взагалі немає.

2. Вичерпне тестування неможливе
Тестування всього (усіх комбінацій введень і передумов) є неможливе за виключенням тривіальних випадків. Замість намагань протестувати все, використовується аналіз ризиків та пріоритетів, що допомагає провести цілеспрямоване тестування.
Цей принцип також вказує на те, що навіть якщо ми не обмежені в часі та грошима - ми не можемо знайти абсолютно всі баги, оскільки середовища, в яких ми будемо тестувати, будуть оновлюватися незалежно від нас, що буде впливати на кінцевий результат. Намагаючись протестувати абсолютно все ми можемо увійти в безкінечний цикл тестування, що призведе до того, що продукт може стати непотрібним для ринку.

3. Раннє тестування
Тестування має розпочинатися так швидко, як це можливо і фокусуватися на превентивному покращенні якості.
Памʼятаємо, що чим раніше знайдено баг - тим він дешевше.

4. Групування дефектів
Кластеризація дефектів вказує на “Принцип Парето", який також відомий як "Правило 80-20". Це означає, що 80% виявлених дефектів зазвичай зосереджені у найскладніших 20% модулів.

5. Парадокс пестицидів
Цей принцип каже нам про те, що якщо ми будемо тестувати одними й тими тестовими даними по однаковим сценаріям - з часом такі перевірки перестануть детектити баги, оскільки баги "адаптуються" до цих сценаріїв. Щоб уникнути таких ситуацій, з часом треба оновлювати тестові дані та критично дивитися на свою тестову документацію (чи можу я ще якось це протестити?).

6. Тестування залежить від контексту
Процес тестування може відрізняється в залежності від продукту та ситуації.
Наприклад, автотестінг сильно відрізняється від мануального тестування, а юзабіліті тестування інтернет-магазину буде сильно відрізнятися від функціонального тестування CRM системи.

7. Відсутність дефектів оманлива
Навіть якщо ви бездоганно протестували продукт та пофіксили всі критичні баги - це не гарантує того, що продукт якісний та відповідає вимогам користувачів (памʼятаємо про показники якості).
Наприклад, ви можете створити функціонал, який користувачам буде не зрозумілим або взагалі не цікавим. Для запобігання таких ситуацій проводиться юзабіліті, A/B тестінг та бета тестінг.