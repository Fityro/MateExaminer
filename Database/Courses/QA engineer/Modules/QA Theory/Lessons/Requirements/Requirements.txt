Вимоги

Вимога – зазначена функціональна чи фізична потреба, яку конкретне програмне забезпечення повинне виконувати.

Вимоги до додатку або нової функції є дуже важливими з точки зору тестування програмного забезпечення. Але оскільки вимоги не завжди можуть бути задокументовані, основні критерії якості вимог полягають у тому, що програмне забезпечення містить ці вимоги.

Давайте розглянемо проєктні ролі в управлінні вимогами:

Бізнес аналітик – проводить дослідження ринку, доносить замовникам інформацію про ринок, створює вимоги;
Product Owner - несе повну відповідальність за успіх програмного продукту з погляду бізнесу, створює вимоги;
Project Manager – несе відповідальність за те, щоб продукт був виконаний вчасно та допомогає в створенні і підтримці вимог;
Команда проєкту – проводить аналіз та виконання поставлених вимог.
Типи вимог
Явні (Explicit)
Перший тип вимог – це явні вимоги. Це найпростіший тип і його найлегше протестувати. Явні вимоги найчастіше бувають у документах, які передають зацікавлені сторони команді розробників. Вони можуть мати форму ретельно розробленої специфікації проєкту чи набору критеріїв прийнятності.

Чи відповідає програмне забезпечення явним вимогам? Якщо так, то добре. Якщо ні, то це погано – заведіть баг.

Що робити у випадках, коли немає детальних вимог? Як в такому випадку дізнатися, баг це чи ні?

Перше, що треба пам'ятати, це те, що навіть у тих випадках, коли немає явного проєктного документа, завжди десь мають бути явні вимоги. Шукайте явні вимоги у формі мануалів, тобто документації кінцевим користувачам про можливості програмного забезпечення. Зазвичай їх можна знайти в документації користувача або в маркетингових матеріалах.

Потрібно пам'ятати, що явні вимоги – це далеко не всі варіанти, як можна використовувати продукт.

Неявні (Implicit)
Неявні вимоги – це другий тип. Це всі очікування користувачів, які не були зафіксовані явними вимогами. Приклади цих вимог включають: продуктивність, зручність використання, доступність та безпеку.

Наприклад, користувачі очікують, що їхній пароль не зберігатиметься у вигляді звичайного тексту. Дана вимога не потребує бути записаною будь-ким.

Ще один приклад - хмарне сховище. Ми отримуємо нову явну вимогу: користувачі повинні мати можливість ділитися особистим контентом з іншими користувачами через URL, використовуючи кнопку "Поділитися".

Однак під час тестування було виявлено, що якщо ручками змінити URL (наприклад: htts://drive.com/content/shared_content/ > htts://drive.com/content/) - будь-хто можуть переглядати весь контент користувача. Це порушує неявну вимогу про те, що лише загальний контент має бути доступний іншим користувачам.

Неявні вимоги іноді називають "нефункціональними", хоча таке визначення не є зовсім вірним. Оскільки описати вимогами можна будь-яку частину продукту, включно з продуктивністю чи безпекою.

Бізнес вимоги
Мета бізнес-вимог – визначити бізнес-потреби проєкту, а також критерії його успіху. Бізнес-вимоги описують навіщо потрібен проєкт, кому він принесе користь, коли та де його буде реалізовано, і які стандарти будуть використовуватися для його оцінки.

Бізнес-вимоги зазвичай не визначають, як проєкт повинен бути реалізований. Вимоги бізнесу не повинні охоплювати деталі реалізації проєкту. Документ, який описує бізнес-вимоги, може називатися MRD або BRD - Marketing/Business Requirements Document.

Користувацькі вимоги
Use cases
Use case - це формат для визначення вимог бізнес-аналітиком. Юз кейси дуже детально описують, як взаємодіють між собою користувачі (субʼєкти) та система.
Для опису складних функціональних вимог (часто згрупованих у сценарії використання програмного забезпечення) використовуються use cases замість звичайного тексту.
Тестувальники не створюють юз кейси, але можуть працювати з готовими юз кейсами (для тестувальника юз кейс - як готовий е2е тест).

Наприклад, нам потрібно описати такий флоу використання банківського додатку, як додавання нового клієнта в систему:

Які будуть ролі? Припустимо, це працівник банку, клієнт та система (наш додаток).
Які потрібні для цього дії?
На цьому моменті починається наш величезний Use case. На кожну дію, яку буде робити субʼєкт (працівник) буде реагувати система (додаток).
В кінцевому результаті ми отримаємо великий графік (часто це робиться саме візуально за допомогою спеціальних програм), на якому будуть відображені всі можливі розвитки взаємодії між субʼєктами (працівник, клієнт) та системою.
Ти можеш подивитися приклади в інтернеті або в презентації.
User Stories
User Story - це опис функціональної можливості ПЗ простими, загальними словами, складений з точки зору кінцевого користувача або клієнта. User Story пишуться простою мовою, без технічної специфіки, і є контекстом для команди розробників.
Це не функціональні вимоги, а, скоріше, опис кінцевої мети, сформульованої з погляду користувача ПЗ. Вони складаються з декількох пропозицій, що описують необхідний результат простою мовою і в загальних рисах і не містять дрібниць. Більш детальні вимоги можуть з'явитися пізніше, коли команда обговорить їх і дійде до згоди.

«Клієнтами» необов'язково мають бути сторонні кінцеві користувачі у звичному значенні слова. Цю роль можуть приміряти на себе внутрішні клієнти чи колеги з організації, для яких розробляється продукт.

Історії може писати Product Owner, Project Manager або тестувальник (в такому вигляді він може описувати готовий функціонал). Після чого вона вирушає на перевірку.

У ході зборів із планування спринту чи ітерації команда вирішує, які історії вона виконає під час цього спринту.

Ще на зборах оцінюють історії на підставі їхньої складності чи часу, який потрібно витратити на виконання. Розмір історії повинен дозволяти виконати її за один спринт, тому в ході оцінки кожної історії команда стежить, щоб надто трудомісткі чи затратні за часом історії розбивалися на менші частини.

Формат:

Як хто, я хочу те, щоб робити щось.
Приклад користувальницької історії:

Як менеджер, я хочу мати можливість розуміти прогрес своїх колег, щоб краще звітувати про наші успіхи та невдачі.

"Як хто": для кого ми виконуємо цю роботу? Нам не така важлива посада, скільки особистість, що стоїть за типом клієнта. Візьмемо умовного Джона. Нашій команді потрібно мати єдине уявлення, що Джон за людина. На щастя, ми опитали багато Джонів. Ми розуміємо, як працює ця людина, як вона думає і що вона відчуває. Ми відчуваємо до Джона емпатію.

"Хочу те": у цій частині полягає намір користувача — не можливостей, якими він користується. Чого користувач хоче досягти? У цьому твердженні не повинно бути жодного слова про способи реалізації. Якщо ви описуєте якусь деталь інтерфейсу користувача, ігноруючи мету користувача, ви втрачаєте суть.

"Щоб робити щось": яке місце відведене цьому миттєвому бажанню клієнта у ширшому масштабі? Яку користь загалом хоче отримати клієнт? Яку велику проблему потрібно вирішити?

Також в User Story зазвичай присутній такий елемент як Acceptance Criteria - це пункти, за якими можна ідентифікувати, чи була правильно реалізована User Story.

Точне формулювання Acceptance Criteria заощаджує час на розробку, оскільки ці пункти відповідають на ключові питання імплементації фічі.

Acceptance Criteria повинні бути точними і тлумачитися однозначно. Про формат можна дізнатися тут.

Для тестувальника важливо, щоб Acceptance Criteria були тестабельними, оскільки відсутність можливості протестувати той чи інший пункт робить неможливим ствердження, що User Story була реалізована правильно.

Acceptance Criteria відповідають на запитання, що саме має бути протестовано в контексті User Story. Як наслідок, якщо в нас наявні Acceptance Criteria, ми можемо на їхньому базисі формувати наші тести, використовуючи техніки тест-дизайну.

Продукт
Беклог продукту (Product backlog)
Беклог продукту - це список нових функцій, змін наявних функцій, виправлень помилок, змін інфраструктури або інших дій, які команда повинна виконати для досягнення певного результату.

Елементи беклогу продукту можуть мати різні формати, з яких найбільш поширені - історії користувача.

SRS, PRD, FS
Software Requirements Specification (або PRD - Product Requirements Document) - документ, який описує, ЩО програма має робити. Як правило містить не технічні вимоги (без деталей, ЯК буде працювати продукт).

Functional Specification (FS) - детальний документ, в якому описано ЯК фактично продукт буде зроблено і показано ЯК продукт буде робити те, що він повинен робити. Усі технічні аспекти програми (дизайн БД, серверний код та все, що важливо розробникам) включається до ФС. Цей документ ЗАВЖДИ має бути актуальним і не застарілим.
Починає створюватися на стадії планування, активно розробляється на стадії дизайну, переглядається та розробляється на стадії кодування. У крайньому випадку на стадії тестування.
ФС може змінитися навіть у стадії тестування (хоча це небажано). Це може статися в тому випадку, якщо були знайдені критичні помилки або, наприклад, маркетологи вирішили, що в якійсь частині продукту не вистачає певного функціоналу або навпаки є зайвий функціонал, з яким не можна йти в продакшен.

Функціональні вимоги
Пояснюють, що робить програма;
Описують задачі чи процеси, які система має виконувати;
Описують які вхідні данні система приймає, як обробляє, та що повертає на виході.
Функціональні вимоги повинні бути зрозумілими, простими та недвозначними. Ось кілька прикладів добре написаних функціональних вимог:

- The system must send a confirmation email whenever an order is placed.
- The system must allow blog visitors to sign up for the newsletter by leaving their email.
- The system must allow users to verify their accounts using their phone number.

Нефункціональні вимоги
Нефункціональні вимоги - вимоги, які описують такі речі як:

користувальницький та людський фактори (хто є користувачем, який рівень його навичок тощо);
вимоги до продуктивністі продукту (наскільки ефективно працює програмне забезпечення);
яка документація має бути створена для кінцевих користувачів;
вимоги до безпеки (резервне копіювання, міжмережевий екран);
багато іншого (користувацький інтерфейс та технічний дизайн, архітектурні обмеження і т.д.).
Простіше кажучи, функціональні вимоги описують те, що повинен робити продукт, а нефункціональні вимоги покликані накласти обмеження на те, як продукт повинен це робити. Їх можна виразити у такій формі:

Функціональна вимога: "Система має виконувати <вимогу>".
Нефункціональна вимога: "Система має бути <вимога>".

Приклад вимог до фізичних пристроїв:

Системні вимоги:
   Процесор: 1 Гігагерц (ГГц) або вище з підтримкою PAE, NX та SSE2
   Оперативна пам'ять: 1 Гігабайт (ГБ) (32-розрядна версія) або 2 ГБ (64-розрядна версія)
   Місце на жорсткому диску: 16 ГБ (32-розрядна версія) або 20 ГБ (64-розрядна версія)
   Відеокарта: графічний процесор Microsoft DirectX 9 із драйвером WDDM

Приклад вимог до користувальницького та людського факторів:

Профіль користувача:
Користувач багато років працював із комп'ютерами та має технічний досвід. Він багато використовує Інтернет для досліджень і любить отримувати інформацію якнайшвидше. Користувач ненавидить сайти, які повільно завантажуються та перевантажені графікою, тому що зазвичай це забирає час. Він цінує хороший чистий дизайн з дуже зрозумілою навігацією – не любить зайвий контент та любить коротку, лаконічну та зрозумілу інформацію. Він може витерпіти трохи розмов про маркетинг, але хотів би відразу перейти до фактичної інформації. Він не любить бачити рекламу на сайті та блокує спливаючі вікна. Користувач часто копіює та вставляє інформацію з веб-сайтів, щоб її можна було співставити та порівняти. Ще він любить роздруковувати документи та читати їх у своєму дуже зручному кріслі перед каміном! Користувач вважає за краще контактувати електронною поштою або телефоном і любить розмовляти безпосередньо з людиною, яка може відповісти на його запитання, а не через "загальні запити". Він проводить свої дослідження з дому, де має комп'ютер під управлінням Windows XP Pro. Він використовує Internet Explorer 6 для перегляду веб-сторінок, а роздільна здатність його LCD-екрана встановлена ​​на 1024 x 768.

Приклад вимог до продуктивності:

Час відгуку:
Постачальник ручається, що за підтримки 300 000 клієнтів він гарантує продуктивність, яка не буде нижчою за наступний рівень:
- 95% ВСІХ видимих ​​сторінок для "звичайних" клієнтів відповідають за 8 секунд або менше, включаючи інфраструктуру, крім серверних частин.

Приклад вимог до документації:

Для продукту слід створити та підтримувати процедуру розгортання
Для продукту потрібно створити та підтримувати посібник адміністрування 
Для продукту слід створити та підтримувати посібник користувача

Приклад вимог безпеки:

* Усі конфіденційні частини програми та частини програми з обмеженим доступом мають бути захищені автентифікацією. 
* Унеможливити отримання привілеїв користувачами, які не пройшли автентифікацію. 
* Усі вразливості додатків критичного рівня повинні бути захищені та перевірені під час тестування безпеки, включаючи впровадження команд, "SQL-ін'єкцію", міжсайтові сценарії та операції з параметрами.

Інші

UI дизайн
Додаток повинен бути розробленим відповідно до рекомендацій Apple iOS Human Interface Guidelines.

Вимоги до архітектури
Під час розробки програми слід використовувати принципи проєктування SOA (сервіс-орієнтована архітектура).

Критерії якості вимог або "вимоги до вимог"
Усього можна виділити п'ять критеріїв якості вимог:

атомарність;
узгодженість;
однозначність;
повнота;
верифікованість.
Розглянемо кожну з них.

Атомарність (Atomic)
Кожна ваша вимога повинна бути атомарною, що означає, що вона повинна бути такою, яку неможливо розділити на компоненти.

Приклад неатомарної вимоги:

- В системі потрібно передбачити можливість забронювати рейс, купити квиток, забронювати номер в готелі, зарезервувати автомобіль та надати інформацію про визначні пам’ятки.

Приклад атомарних вимог:

- Система повинна мати можливість бронювання рейсу.
- Система повинна мати можливість купівлі квитка.
- Система повинна мати  можливість бронювання номера в готелі.
- Система повинна мати можливість резервування автомобіля.
- У системі повинна бути можливість надавати інформацію про визначні пам'ятки.

Послідовність (Consistent)
Кожна вимога має доповнювати попередню, а не суперечити їй.
Дві або більше вимог можуть описувати той самий об'єкт реального світу, але використовувати різні терміни. Наприклад:

В одній частині вимог поле може бути названо як "Login", а в іншій як "Username";
В одній вимозі може бути зазначено, що всі кнопки повинні бути зеленими, а в іншій – усі кнопки повинні бути синіми.
Приклад несуперечливих вимог:

- Всі повідомлення про успішну спробу повинні відображатися зеленим кольором.
- Всі відомості повинні відображатися жовтим кольором.
- Всі повідомлення про помилки повинні відображатися червоним кольором.

Однозначність (Unambiguous)
Вимога є однозначною, якщо вона має лише одне пояснення.

Приклад неоднозначних вимог:

- Система не приймає паролі довше 15 символів.

У цьому випадку не зовсім зрозуміло, що повинна робити система:

Система не повинна давати змогу використати більше 15 символів;
Система урізає введену строку до 15 символів;
Система повинна відображати повідомлення про помилку, якщо користувач вводить більше 15 символів.
Правильна однозначна вимога відображає уточнення:

- Система не приймає паролі довше 15 символів. Якщо користувач вводить більше 15 символів при виборі пароля, з'явиться повідомлення про помилку з можливістю виправити його.

Повнота (Complete)
Вимога повинна бути зазначена для всіх умов, які можуть виникнути:

REQ1: Країна призначення не повинна відображатися для рейсів у межах США.
REQ2: Для заокеанських рейсів система повинна відображати країну призначення.

А як з приводу перельотів у Канаду та Мексику? Вони розміщені не "в США" і не "за океаном".

Необхідно вказати всі відповідні вимоги. Це найважча умова, яку потрібно перевірити. Насправді немає способу, який би дав гарантію, що всі вимоги враховані та що за тиждень до дати виходу додатку одна із зацікавлених сторін не скаже: "Я забув зазначити, що мені потрібна ще одна функція в програмі".

Верифікованість (Testable)
Тестувальники повинні мати можливість перевірити чи правильно реалізовані вимоги. Тест повинен або пройти, або не пройти.

Щоб вимоги можна було перевірити, вони повинні бути чіткими, точними та зрозумілими.

Деякі слова можуть зробити вимоги такими, які неможливо перевірити:

деякі прикметники: надійний, безпечний, точний, дієвий, ефективний, розширений, гнучкий, змінюваний, зручний, відповідаючий вимогам;
деякі прислівники та дієприслівникові словосполучення: швидко, безпечно, своєчасно;
неспецифічні слова або абревіатурні: і т.д. та / або;
модифікуючі фрази: відповідно до потреби, якщо необхідно, повинні бути розглянуті;
нечіткі слова: керувати, справлятись;
невизначені займенники: кілька, багато, більшість, набагато, який-небудь, хто-небудь, що-небудь, деякі, дехто, хтось і т.д.
Приклад вимог, які неможливо перевірити (неверифікованих):

- Система повинна витримувати одночасне використання багатьма користувачами.

Яке число рахувати як "багато" - 10, 100, 1000?

Приклад вимог, які підлягають перевірці (верифікованих):

- Система повинна витримувати одночасне використання 1200 користувачами.