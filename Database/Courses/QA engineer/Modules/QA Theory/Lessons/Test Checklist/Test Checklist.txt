Чекліст

Чек-ліст – це список задач, які потрібно взяти до уваги, перевірити чи запам’ятати, а також набір правил чи критеріїв, за якими продукт потрібно перевірити. Чеклісти можуть бути як зовсім загальними (в стилі "не забудь перевірити", "перевір це і це", тобто високорівневими), так і деталізованими та містити детальні назви перевірок, пріорітет та навіть кроки для перевірок (тобто низькорівневими).

Чек-ліст тестування веб-додатків може складатися з:

Функціонального тестування (Functional testing);
Тестування зручності використання (Usability testing);
Тестування на сумісність (Compatibility testing);
Тестування бази даних (Database testing);
Тестування безпеки (Security testing);
Тестування продуктивності (Performance testing).
Тепер розглянемо кожен чек-ліст детальніше.

Функціональне тестування (Functional testing)
Що таке Функціональне тестування?

Це тестування характеристик та поведінки продукту, щоб переконатися, що продукт відповідає вимогам.
Це тестування, яке ігнорує внутрішній механізм системи або компонента та фокусується виключно на вихідних даних, що генеруються у відповідь на вибрані вхідні дані та умови виконання.
Яка мета або ціль функціонального тестування?

Мета функціонального тестування полягає в тому, щоб перевірити, чи відповідає ваш продукт передбаченим функціональним вимогам, зазначеним у вашій документації для розробки.

Приклад сценаріїв функціональних тестів:

Перевір, що всі обов'язкові поля мають валідацію.
Перевір, що знак зірочки відображається для всіх обов’язкових полів.
Перевір, що система не відображає повідомлення про помилку для не обов’язкових полів.
Перевір, що високосні роки провалідовані правильно та не викликають помилок/прорахунків.
Перевір, що числові поля не приймають літери, і відображається правильне повідомлення про помилку.
Перевір наявність від’ємних чисел, якщо це дозволено для числових полів.
Перевір, що ділення на нуль правильно обробляється в розрахунках.
Перевір максимальну довжину кожного поля, щоб переконатися, що дані не обрізаються.
Перевір, що спливаюче повідомлення ("Це поле обмежено 500 символами") з'являться, якщо дані досягають максимального розміру поля.
Перевір, чи відображається повідомлення підтвердження для операцій оновлення та видалення.
Перевір всі поля введення на можливість використання спеціальних символів.
Перевір функціональність тайм-ауту.
Перевір функціональність сортування.
Перевір функціональність наявних кнопок.
Перевір, що політика конфіденційності та поширені запитання чітко визначені та мають бути доступні для користувачів.
Перевір, що у випадку, якщо якась функціональність не спрацьовує, користувач перенаправляється на сторінку користувацьких помилок.
Перевір, чи всі завантажені документи відкриваються належним чином.
Перевір, що користувач має можливість скачувати завантажені файли.
Перевір функціональність системи електронної пошти.
Перевір, чи правильно працює JavaScript у різних браузерах (IE, Firefox, Chrome, Safari та Opera).
Перевір, що станеться, якщо користувач видалить файли cookie, перебуваючи на сайті.
Перевір, що станеться, якщо користувач видалить файли cookie після відвідування сайту.
Перевір, що всі дані всередині поля зі списком (combo/list box) впорядковано в хронологічному порядку.
Приклад ідей для високорівневого чекліста можна побачити тут. Це дуже загальний список потенційних перевірок, які можна провести при тестуванні майже будь-якої форми реєстрації і від якого можна відштовхуватися при створенні детальнішого, більш низькорівневого (уніфікованого під конкретну форму реєстрації вашого продукту) чекліста.

Тестування зручності використання (Usability testing)
Що таке тестування зручності використання?

Usability тестування це не що інше, як перевірка зручності використання.
Під час тестування зручності використання, перевіряється доступність в роботі програми, щоб новий користувач міг легко зрозуміти програму.
В основному, під час usability testing перевіряється зручність користування додатком.
Яка мета або ціль тестування зручності використання?

Тестування зручності використання визначає простоту використання та ефективність продукту.

Приклади Usability перевірок:

Вміст веб-сторінки має бути коректним без орфографічних чи граматичних помилок.
Усі шрифти повинні відповідати вимогам.
Весь текст повинен бути правильно вирівняний.
Усі повідомлення про помилки мають бути коректними, без орфографічних чи граматичних помилок, а також повідомлення про помилку має збігатися з маркуванням поля.
Текст підказки має бути для кожного поля.
Усі поля повинні бути правильно вирівняні.
Між маркуванням полів, стовпцями, рядками та повідомленнями про помилки має бути достатньо місця.
Усі кнопки мають бути стандартного формату та розміру.
Посилання на домашню сторінку повинне бути на кожній сторінці.
Відключені поля мають бути недоступні для редагування.
Перевір, чи немає посилань та зображень, які не працюють.
Для будь-якої операції оновлення та видалення має відображатися повідомлення про підтвердження.
Перевір як відображається сайт у різних роздільних здатностях (640x480, 600×800 тощо).
Перевір, чи може кінцевий користувач успішно запускати систему.
Перевір, чи вкладка працює належним чином.
Вертикальна смуга прокручування (scroll bar) має з’являтися лише за необхідності.
Якщо під час надсилання повідомлення з’являється сповіщення про помилку, інформація, яку ввів користувач, повинна залишитися в полі повідомлення.
Заголовок повинен відображатися на кожній веб-сторінці.
Усі поля (Textbox, dropdown, radio button тощо) і кнопки повинні бути доступні за допомогою комбінацій клавіш та табуляції, а користувач повинен мати можливість виконувати всі операції за допомогою клавіатури.
Перевір, чи дані випадаючого меню (dropdown menu) не обрізались через розмір поля. Також перевір, чи дані жорстко закодовані або керуються через адміністратора.
Тестування сумісності (Compatibility testing)
Що таке тестування сумісності?

Тестування сумісності використовується, щоб визначити, чи сумісне ваше програмне забезпечення з іншими елементами системи, з якими воно повинно взаємодіяти. Наприклад: браузери, операційні системи або апаратне забезпечення (hardware).

Яка мета або ціль тестування сумісності?

Мета тестування на сумісність полягає в тому, щоб оцінити, наскільки добре працює програмне забезпечення в конкретному браузері, операційній системі, апаратному або програмному забезпеченні.

Приклади тестів сумісності:

Перевір веб-сайт у різних браузерах (Edge, Firefox, Chrome, Safari, Opera) і переконайся, що веб-сайт відображається правильно.
Перевір, чи версія HTML, що використовується сумісна з відповідними версіями браузера.
Перевір, чи правильно відображаються зображення в різних браузерах.
Перевір, чи можна використовувати шрифти в різних браузерах.
Перевір, чи коректно працює JavaScript на різних браузерах.
Перевір, анімовані GIF-файли в різних браузерах.
Тестування бази даних (Database testing)
Що таке тестування бази даних?

Під час тестування бази даних перевіряються записи бекенда (backend), які були створені через веб-програми або desktop програми. Дані, які відображаються у веб-додатку, повинні збігатися з даними, що зберігаються в базі даних.
Зазвичай такі речі тестують самі девелопери.

Щоб виконати тестування бази даних, тестувальник повинен знати про перераховані нижче моменти:

Тестувальник повинен розуміти функціональні вимоги, бізнес-логіку, робочі процеси додатку і дизайн бази даних.
Тестувальник повинен розуміти, які дії в таблицях тригерять процедуру збереження.
Тестувальник повинен розуміти, на які таблиці впливають операції вставки, оновлення та видалення (DML) через веб-додатки або desktop програми.
За допомогою вищезгаданих пунктів тестувальник може легко написати тестові сценарії для тестування бази даних.

Приклади тестових випадків для тестування бази даних:

Перевір назву бази даних: назва бази даних має відповідати специфікаціям.
Перевір таблиці, стовпці, типи стовпців і значення за замовчуванням: все має відповідати специфікаціям.
Перевір, чи стовпець дає змогу використовувати null, чи ні.
Перевір первинний та зовнішній ключ кожної таблиці.
Перевір процедуру збереження.
Перевір назви параметрів, типи та кількість параметрів.
Перевір параметри, обов’язкові вони чи ні.
Перевір процедуру збереження, видаливши деякі параметри.
Перевір процедуру збереження, написавши прості запити SQL.
Перевір, чи повертає процедура збереження значення.
Перевір процедуру збереження за допомогою зразків вхідних даних.
Перевір поведінку кожного прапорця в таблиці.
Переконайся, що дані належним чином збережені в базі даних після кожного запиту сторінки.
Перевір дані, чи виконуються операції DML (оновлення, видалення та вставка).
Перевір довжину кожного поля: довжина поля в бекенді та фронтенді має бути однаковою.
Перевір назви бази даних QA, UAT та production. Назви мають бути унікальними.
Перевір зашифровані дані в базі даних.
Перевір розмір бази даних. Також перевір час відповіді кожного виконаного запиту.
Перевір дані, які відображаються на фронтенді (frontend), і переконайтеся, що вони однакові на бекенді (backend).
Перевір валідацію даних, записавши невалідні дані в базу даних.
Що таке тестування безпеки? (Security testing)
Тестування безпеки включає в себе тест для виявлення будь-яких недоліків і прогалин з точки зору безпеки.

Приклади тест сценаріїв для тестування безпеки:

Перевір веб-сторінку, яка містить важливі дані, такі як пароль, номери кредитних карток, секретні відповіді на питання безпеки. Переконайся, що сайт працює з HTTPS.
Переконайся, що важлива інформація, як-от пароль, номери кредитних карток тощо, відображається у зашифрованому форматі.
Перевір, що правила перевірки пароля реалізовані на всіх сторінках автентифікації, як-от реєстрація, забутий пароль, зміна пароля.
Перевір, що повідомлення про помилки не відображають важливу інформацію.
Перевір, що якщо користувач вийшов із системи або сеанс користувача закінчився, користувач не повинен мати можливість переміщатися по сайту.
Перевір, доступ до захищених і незахищених веб-сторінок безпосередньо без логіну.
Переконайся, що обліковий запис користувача блокується, якщо користувач кілька разів вводить неправильний пароль.
Переконайся, що файли cookie не зберігають паролі.
Перевір, якщо якась функціональність не працює, система не відображає жодну програму, сервер чи базу даних.
Перевір атаки “SQL-ін’єкції”.
Перевір ролі користувачів та їхні права. Наприклад, запитувач не повинен мати доступ до сторінки адміністратора.
Переконайся, що важливі операції записані в логи, і ця інформація має бути відстежуваною.
Що таке тестування продуктивності? (Performance testing)
Тестування продуктивності проводиться для оцінки відповідності системи або компонента зазначеним вимогам продуктивності.

Загальні тестові сценарії:

Щоб визначити продуктивність та стабільність програми за різних умов навантаження.
Щоб визначити, чи може поточна архітектура підтримувати програму на пікових рівнях використання.
Щоб визначити, який розмір конфігурації забезпечує найкращий рівень продуктивності.
Щоб виявити вузькі місця додатків та інфраструктури.
Щоб визначити, чи вплинула негативно нова версія програмного забезпечення на час відповіді.
Для оцінки продукту та/або апаратного забезпечення, щоб визначити, чи може він впоратися з прогнозованими обсягами навантаження.
Як провести тестування продуктивності? За допомогою автоматизації.

Практично неможливо провести тестування продуктивності вручну через деякі недоліки, такі як:

кількість ресурсів, що необхідні;
одночасні дії неможливі;
належний моніторинг системи недоступний;
непросто виконати повторювані завдання.
Отже, щоб подолати вищезазначені проблеми, ми повинні використовувати інструмент тестування продуктивності. Нижче наведено список деяких популярних інструментів для тестування.

Apache JMeter
Load Runner
Borland Silk Performer
Rational Performance Tester
WAPT
NEO LOAD